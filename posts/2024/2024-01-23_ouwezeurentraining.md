---
layout: post
title: Ouwezeuren- en zakkentraining op 2 februari
date: 2024-01-23
permalink: /posts/2024-01-23-ouwezeurentraining/index.html
---
Beste VDC-ers en
Beste voormalige leden van het VUB Diving Center (vanaf nu oud-leden)

De verbouwing van het VUB-zwembad en de beperkingen door corona hebben er voor gezorgd dat we er al enkele jaren geen georganiseerd hebben, maar daar willen we met de start van het nieuwe jaar verandering in brengen. Hoog tijd dus voor een ouwezeuren- en ouwezakkentraining van het VUB Diving Center.
Op **vrijdag 2 februari** zijn de oud-leden welkom om mee te doen met een gezamenlijke duiktraining. Graduates en instructeurs, leden en oud-leden, mannen en vrouwen, monitoren en beginners ... ze komen allemaal aan hun trekken in deze gevarieerde training.
Achteraf kunnen we in het eveneens vernieuwde Complex gezellig bijpraten over vroeger, nu en toekomstplannen.

Om de clubkas een beetje te spijzen, vragen we een bijdrage van minimum 7 EUR aan de niet-leden voor de toegang tot het zwembad en het gebruik van het materiaal. Dit kan ter plaatse met payconiq of cash betaald worden. Niet-leden zullen vooraf ook een formulier invullen waarmee ze aangeven dat ze aan deze training deelnemen op eigen risico.

De training is van 20.00u tot 21.00u, maar voor de praktische regelingen spreken we af om **19.40u** in de hal voor het zwembad.
De campus is nu nog steeds vrij toegankelijk met de wagen, maar de sportdienst heeft ons laten weten dat dit binnenkort zou kunnen veranderen omdat het parkeren op de campus betalend zou worden. Het aantal parkeerplaatsen is beperkt, maar de parking onder gebouw K kan je ook gebruiken.

Als je een beetje in de war bent door de vermelding van beginners op een vrijdagtraining, dat is normaal, want sinds de heropstart van de trainingen na de verbouwing van het zwembad, trainen zowel beginners als gevorderden op vrijdag en delen we het zwembad in 2, behalve dus op deze speciale gelegenheid ðŸ™‚

Ben je oud lid en heb je zin om mee te doen aan deze ouwezeuren training? Contacteer ons op info@vubdivingcenter.be.
