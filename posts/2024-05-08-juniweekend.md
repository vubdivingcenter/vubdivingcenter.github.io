---
layout: post
title: Inschrijving Juniweekend
tags: [activiteit]
date: 2024-05-08
---
Beste VDC leden,

Met veel enthousiasme kondigen we ons jaarlijkse juniweekend aan, dat dit jaar plaatsvindt van **vrijdag 21 juni tot en met zondag 23 juni** in Zeeland. 
Duikliefhebbers en avonturiers, verenig u voor een weekend vol spanning en onderwatermysterie tijdens "Operatie Olas Ocultas", georganiseerd door het beruchte, maar uiterst geheime "Cartel Martillo Letal". 
Laat je meeslepen naar de diepe en donkere wateren van de Caraïbische Oosterschelde Zee, waar een verborgen schat wacht op ontdekking.
Het cartel heeft één huisje voorzien voor 16 personen.

## Wil je graag meegaan op duikweekend? 
Stuur me dan een mailtje om in te schrijven met volgende info:

Echte naam en cartel naam
Brevet
Aantal duiken
Omnivoor, carnivoor, herbivoor?
Wanneer je denkt aan te komen en vertrekken

Het duikweekend staat open voor alle duikers, maar VDC leden hebben uiteraard voorrang en krijgen ook hun vullingen (lucht) terugbetaald. Vullingen met nitrox worden niet meer terugbetaald.
Let op, inschrijvingen zijn bindend, als je toch nog annuleert zoek je best een vervanger anders dien je het hele bedrag zelf te betalen.

## Duikweekend?
Het VDC organiseert ieder jaar twee duikweekends, één aan het begin en één aan het einde van de zomervakantie. We vertrekken vrijdagavond en duiken het water in met een nachtduik
Zodra de zon ondergaat, transformeert het huisje in een levendige ontmoetingsplaats met Mexicaans geïnspireerde maaltijden, muziek en dans. 
Op zaterdag plannen we twee duiken en sluiten we af met een mexicaanse BBQ (indien het weer het toelaat), de die-hards kunnen nog een nachtduik maken.
Ook op zondag plonsen we twee keer. We ronden af met chili con carne, en vertrekken daarna huiswaarts.

## Praktische info:
**Waar**: De Witte Boulevard, Zeedistelweg 10 in Renesse
**Wanneer**: vrijdagavond 21 juni tot en met zondag 23 juni
**Prijs**: 160€
**Betaling**: VDC rekening BE25 7330 3034 6882 met vermelding 'NAAM + duikweekend juni'
**Dresscode**: Mexicaanse klederdracht

Dit jaar maken we ons duikweekend extra speciaal met "Operatie Olas Ocultas"! 
Sluit je aan bij Cartel Martillo Letal en ontdek wat onder de golven ligt, misschien wordt jij wel de duiker die de eeuwenoude schat onthult.

Tot dan!
Your hosts El Rey (Ramon) en El Len (Ellen)
