---
layout: main
title: Duikopleiding
subtitle: Leren duiken? Dat kan!
background: https://lh3.googleusercontent.com/vhJaAyeWCqiTWYAKEnoBBMCCnDQNNXQq_JKeR6dvAH6K4DpNd2uFkWGXPdbSTfnYOohQjD2swoqN7RhuAMe6b-mlwUhh22DBEpPB7kwHuqih2yMoEf9ptvqYGn5tjXI7CqESbsiKkyQ
eleventyNavigation:
    key: Duikopleiding
    order: 1
---

### Wat is duiken?
![Zwembadtraining](https://lh3.googleusercontent.com/NkSF9vjsDMnRq_k8QUZpaHnGZf6OcNKTsy7_Gwe0iAZEmFPmo5f9ox3Vja3RZOQdRKsp_DBnZI2wWBeFjkoQLI7uMdMzzd69caVfRUcjU6jsxBusy-I0JYaRaJpoeLcZYI7Hc9aon8o){ .inline .right referrerpolicy="no-referrer" }
Als je ooit gesnorkeld hebt dan heb je waarschijnlijk ver onder je de prachtige koralen gezien. Maar lijkt het bij de documentaires niet allemaal zoveel dichter bij? Als duiker kom je immers korter bij alles wat er leeft en beweegt. Uiteraard heb je als duiker ook respect voor de omgeving, je wil immers ook in de toekomst al het prachtigs kunnen bewonderen.

Die koralen zijn in onze wateren spijtig genoeg ver weg. De meeste duiken die we doen zijn in Nederland (de Oosterschelde en het Grevelingenmeer) en in België (vijvers, stuwmeren en steengroeven). Maar ook al lijken de duikplaatsen boven water niet zo interessant, onder water zijn ze het zeker wel.

### Wat is duiken niet?
De duiksport heeft spijtig genoeg een negatief imago. Het zou een gevaarlijke sport zijn die slechts in het nieuws komt met ongevallen. We gaan hier zeker niet beweren dat er geen gevaren zijn bij het duiken, maar met een goede opleiding - zowel theoretisch als praktisch - leer je die gevaren te herkennen en ze alzo te beperken. Het is juist die opleiding die wij bieden!

Bij het VUB Diving Center vzw is duiken geen competitiesport maar louter een middel om te genieten van de onderwaterflora en –fauna.

### Wat heeft het VUB Diving Center te bieden?

Het VUB Diving Center (VDC) biedt een duikopleiding aan waarop iedereen (student of niet-student) welkom is. We voorzien verschillende instapmomenten doorheen het jaar.

#### Opleiding 

Gedurende vier maanden (afhankelijk van jullie ervaring en voortgang) zullen jullie de basistechnieken van het duiken aangeleerd krijgen.  We organiseren zowel een theorie-cursus als een zwembadexamen voor het *initiate* certificaat. Hierna volgen enkele buitenduiken met een instructeur.

Na deze opleiding kan je dan verder evolueren door het behalen van het *graduate*, *bachelor*, en uiteindelijk *instructor* certificaat.

#### Waar en wanneer

De lessen gaan door in het zwembad van de Vrije Universiteit Brussel, campus Etterbeek.

Pleinlaan 2  
1050 Elsene  
België

We trainen elke vrijdag van 19u45 tot 21u00.

#### Kostprijs

Het lidgeld bedraagt **110 euro** per jaar **+ 85 euro** voor de opleiding van *initiate*. Dit bedrag omvat je opleiding, examens, verzekering en toegang tot het zwembad. Wanneer je het examen van initiate succesvol hebt afgerond kan je het jaar nadien opnieuw inschrijven zonder deze extra 85 euro te betalen.

### Interesse of meer info nodig?

Stuur een mailtje naar <info@vubdivingcenter.be>. Nieuwe leden worden verwacht om eerst contact met ons op te nemen alvorens ze kunnen starten aan de opleiding.
