---
layout: main
title: Duikopleiding
subtitle: Leren duiken? Dat kan!
background: https://lh3.googleusercontent.com/vhJaAyeWCqiTWYAKEnoBBMCCnDQNNXQq_JKeR6dvAH6K4DpNd2uFkWGXPdbSTfnYOohQjD2swoqN7RhuAMe6b-mlwUhh22DBEpPB7kwHuqih2yMoEf9ptvqYGn5tjXI7CqESbsiKkyQ
eleventyNavigation:
    key: Duikopleiding
    order: 10
---

### Wat is duiken?
![Zwembadtraining](https://lh3.googleusercontent.com/NkSF9vjsDMnRq_k8QUZpaHnGZf6OcNKTsy7_Gwe0iAZEmFPmo5f9ox3Vja3RZOQdRKsp_DBnZI2wWBeFjkoQLI7uMdMzzd69caVfRUcjU6jsxBusy-I0JYaRaJpoeLcZYI7Hc9aon8o){ .inline .right referrerpolicy="no-referrer" }
Als je ooit gesnorkeld hebt dan heb je waarschijnlijk ver onder je de prachtige koralen gezien. Maar lijkt het bij de documentaires niet allemaal zoveel dichter bij? Als duiker kom je immers korter bij alles wat er leeft en beweegt. Uiteraard heb je als duiker ook respect voor de omgeving, je wil immers ook in de toekomst al het prachtigs kunnen bewonderen.

Die koralen zijn in onze wateren spijtig genoeg ver weg. De meeste duiken die we doen zijn in Nederland (de Oosterschelde en het Grevelingenmeer) en in België (vijvers, stuwmeren en steengroeven). Maar ook al lijken de duikplaatsen boven water niet zo interessant, onder water zijn ze het zeker wel.

### Wat is duiken niet?
De duiksport heeft spijtig genoeg een negatief imago. Het zou een gevaarlijke sport zijn die slechts in het nieuws komt met ongevallen. We gaan hier zeker niet beweren dat er geen gevaren zijn bij het duiken, maar met een goede opleiding - zowel theoretisch als praktisch - leer je die gevaren te herkennen en ze alzo te beperken. Het is juist die opleiding die wij bieden!

Bij het VUB Diving Center vzw is duiken geen competitiesport maar louter een middel om te genieten van de onderwaterflora en –fauna.

### Wat heeft het VUB Diving Center te bieden?

Het VUB Diving Center (VDC) biedt een duikopleiding aan waarop iedereen (student of niet-student) welkom is. We voorzien verschillende instapmomenten doorheen het jaar naargelang de beschikbare plaatsen. De opleiding en trainingen worden uitsluitend in het Nederlands gegeven. Na deze opleiding kan je terecht bij onze club voor wekelijkse trainingen, clubduiken en weekends of andere evenementen.

#### Opleiding 

Gedurende enkele maanden tot een jaar (afhankelijk van jullie ervaring, voortgang en aanwezigheid) zullen jullie de basistechnieken van het duiken aangeleerd krijgen tijdens de zwembadtrainingen die gegeven worden door vrijwilligers. We organiseren zowel een theorie-cursus als een zwembadexamen voor het *initiate* certificaat. Hierna volgen enkele buitenduiken met een instructeur.

Na deze opleiding kan je dan verder evolueren door het behalen van het *graduate*, *bachelor*, en uiteindelijk *instructor* certificaat.

#### Waar en wanneer

De lessen gaan door in het zwembad van de Vrije Universiteit Brussel, campus Etterbeek.

Pleinlaan 2  
1050 Elsene  
België

We trainen elke vrijdag van 19u45 tot 21u00.

#### Kostprijs

Het lidgeld bedraagt **{{ vdc.lidgeld.lid }} euro** per jaar **+ {{ vdc.lidgeld.opleiding }} euro** voor de opleiding van *initiate* (laatst aangepast op {{ vdc.lidgeld.date }}). Dit bedrag omvat je opleiding, examens, verzekering en toegang tot het zwembad. De {{ vdc.lidgeld.opleiding }} euro opleidingsgeld blijft geldig voor 12 maanden. Als je na deze 12 maanden de opleiding van initiate nog niet hebt afgerond dien je opnieuw {{ vdc.lidgeld.opleiding }} euro te betalen bij de eerstvolgende inschrijving. Wanneer je het examen van initiate succesvol hebt afgerond kan je het jaar nadien opnieuw inschrijven zonder deze extra {{ vdc.lidgeld.opleiding }} euro te betalen. 

#### Buitenduiken

Zwembadtrainingen zijn de basis van de duikopleiding. Maar duiken doe je in open water. Na het behalen van je *initiate* brevet, kan je deelnemen aan de buitenduiken die we organiseren. Deze gaan meestal door in Nederland (Oosterschelde, Grevelingenmeer) of in België (vijvers, steengroeven, stuwmeren). Uiteraard mag je ook deelnemen aan buitenduiken in het buitenland of op vakantie.

#### Materiaal

Voor de zwembadtrainingen heb je een *duikbril*, *palmen*, *lood* en een *snorkel* nodig. Moest je dit nog niet hebben kan je
dit de eerste drie weken gratis ontlenen van de club. Voor buitenduiken ga je meer materiaal nodig hebben zoals buitenpalmen, een duikpak, ontspanner, jacket en fles. Meer informatie over het duikmateriaal en de mogelijkheden om dit materiaal gedeeltelijk te ontlenen krijg je tijdens de opleiding.

### Interesse of meer info nodig?

Stuur een mailtje naar <info@vubdivingcenter.be>. Nieuwe leden worden verwacht om eerst contact met ons op te nemen alvorens ze kunnen starten aan de opleiding.
