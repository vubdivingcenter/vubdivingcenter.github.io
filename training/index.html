<p>Na het behalen van je <em>Initiate</em> diploma kan je deelnemen aan de gevorderden trainingen.
In deze training oefenen we zowel onze conditie en practische zwembadoefeningen voor je
<em>Graduate</em> of zelfs <em>Bachelor</em> diploma. Er word verwacht dat gevorderden elkaar elke week
afwisselen om een zwembadtraining te geven. In dit document vind je informatie hoe je zo een les
opstelt, hoe je deze het beste organiseerd en waarmee je rekening mee moet houden. Je mag altijd
variatie in je training inbouwen zodat gevorderden niet steeds dezelfde soort oefening herhalen.</p>
<h2 id="veiligheid" tabindex="-1">Veiligheid</h2>
<p>Om een zwembadtraining te geven moet je ook instaan voor de veiligheid:</p>
<ul>
<li>Voor de meeste oefeningen dien je vanop de kant instructies te geven zodat je kan ingrijpen ingeval
van een probleem.</li>
<li>Voordat je begint met de les kijk je na waar de zuurstofkit (oranje koffer) ligt in het materiaalhok.</li>
<li>Pas je les aan naar het niveau van je kandidaten. Geef geen zware apnea oefeningen aan beginners.</li>
<li>Vraag je kandidaten hoe de oefening verlopen is zodat je weet of je kan opbouwen.</li>
<li>Bij kandidaten die problemen vertonen tijdens oefening kan je discreet vragen of het te zwaar is of ze
bepaalde problemen hebben waar je rekening mee moet houden (bijvoorbeeld het niet kunnen klaren).</li>
</ul>
<h2 id="materiaal" tabindex="-1">Materiaal</h2>
<p>Het VDC heeft allerlei materiaal beschikbaar dat je mag gebruiken om je les te geven. We lijsten hier
de meest gebruikte onderdelen:</p>
<ul>
<li>Onderwater hockey palletjes (vraag kandidaten een week op voorhand om handschoenen mee te nemen)</li>
<li>Onderwater frisbee</li>
<li>Ringen, balletjes en stokjes die zinken naar de bodem</li>
</ul>
<h2 id="structuur" tabindex="-1">Structuur</h2>
<p>De structuur van een les moet ongeveer 1 uur kunnen vullen.</p>
<h3 id="voorbereiding" tabindex="-1">Voorbereiding</h3>
<p>Als je oefeningen wil doen dat materiaal vereist, zorg dan dat je je kandidaten op voorhand (liefst voor 20u) vraagt
om dit materiaal op te stellen. Merk op dat beginners prioriteit hebben om materiaal te gebruiken. Als je merkt dat er veel beginners
zijn, vraag dan aan een aanwezige instructeur of je flessen mag gebruiken. Dit is meestal het geval in het begin van het academiejaar.</p>
<ul>
<li>&quot;Stel een jacket met fles&quot;</li>
<li>&quot;Stel een backpack met fles op&quot;</li>
</ul>
<p>Voorbereiding van materiaal is ook voor jezelf. Probeer al het materiaal dat je nodig hebt klaar te leggen aan de rand van het zwembad,
zo hoef je niet in het midden van een oefening je post te verlaten.</p>
<h3 id="opwarming" tabindex="-1">Opwarming</h3>
<p>Elke les begint met een (korte) opwarming. Hier zijn enkele voorbeelden van een opwarming.</p>
<ul>
<li>&quot;2-4 lengtes zwemmen, daarna 2-4 lengtes palmen met basismateriaal&quot;</li>
<li>&quot;8 lengtes palmen&quot;</li>
<li>&quot;2 lengtes sprinten&quot; (als je al je tijd nodig hebt)
<strong>Tip:</strong> Je mag zelf ook opwarmen, maar kijk eerst aan de oppervlakte mee of alles vlot verloopt.</li>
</ul>
<h3 id="apneau-oefeningen" tabindex="-1">Apneau oefeningen</h3>
<p>Apneau oefeningen zijn belangrijke oefeningen voor zowel graduate als bachelor. Het is daarom ook aangeraden
om deze regelmatig te oefenen. Algemeen moet je ervoor zorgen dat je apnea oefeningen niet direct worden uitgevoerd
na een zware inspanning. Er zijn twee soorten apnea oefeningen: <em>dynamische apnea</em> en <em>statische apnea</em>. Voor de twee
soorten is het belangrijk om dit langzaam op te warmen.</p>
<h4 id="statische-apneau" tabindex="-1">Statische apneau</h4>
<p>Een statische apneau betekend dat je stilstaat onder water voor 30s, 45s, 60s of langer. We raden aan om dit soort
oefeningen aan het einde van een les te geven.</p>
<p><strong>Tips:</strong></p>
<ul>
<li>Tel duidelijk af 15 seconden voor het begin van de oefening.</li>
<li>Geef kandidaten tussen de 30-60 seconden tijd om tot adem te komen.</li>
<li>Maak duidelijk dat het niet de bedoeling is om terug onder water te gaan wanneer iemand naar boven
komt voor het einde van de apneau.</li>
<li>Laat kandidaten hun hand in de lucht houden en in stabiele zithouding zitten.</li>
<li>Je mag mee doen met de oefening, maar zorg dat iedereen elkaar goed kan zien.
Weet ook dat je minder bent opgewarmd dan de rest en dat je ook moet aftellen vlak voor de apneau.
Wat je ook kan doen is om iets later in het water te gaan.</li>
<li>Tel onder water af (bij 10 seconden) en eventueel duid je via een T met je handen aan dat je halverwegen bent.</li>
</ul>
<h4 id="dynamische-apneau" tabindex="-1">Dynamische apneau</h4>
<p>Een dynamische apneau betekend dat je een apneau oefening doet terwijl je een bepaalde handeling doet. Enkele simpele
voorbeelden:</p>
<ul>
<li>&quot;Ga in apneau voor een halve lengte en ga boven water verder op snorkel&quot; (ook wel &quot;achtje&quot; genoemd)</li>
<li>&quot;Een volledige lengte in apneau&quot;</li>
</ul>
<p>Ook hier is veiligheid belangrijk, vraag je kandidaten om elkaar in het oog te houden en de snelheid aan
te passen zodat niemand te snel of te traag is. Wanneer je met zeer veel kandidaten een dynamische apneau doet is het
aangeraden om vaste buddy paren te maken die op elkaar moeten letten.</p>
<p>Een dynamische apneau kan echter ook iets interessanter zijn, zo kan je bijvoorbeeld een speels aspect toevoegen
zoals het zoeken van <em>ringen</em> of andere voorwerpen die in het water liggen.</p>
<p>Je kan ook variaties maken waarbij men een brilletje moet blazen op het einde, of een lengte onder water moeten doen
zonder bril.</p>
<p>De recuperatietijd mag niet te lang zijn. Elke seconde dat iemand boven water zit zou in totaal moeten optellen tot max 30
of 60 seconden. Als kandidaten dus boven water moeten terugzwemmen mag je niet te lang wachten voordat ze de oefening
mogen herhalen.</p>
<h3 id="condiditie-training" tabindex="-1">Condiditie training</h3>
<h3 id="technische-oefeningen" tabindex="-1">Technische oefeningen</h3>
<ul>
<li>Buddy breathing</li>
</ul>
<h3 id="gecombineerde-oefeningen" tabindex="-1">Gecombineerde oefeningen</h3>
<h3 id="afsluiters" tabindex="-1">Afsluiters</h3>
<p>Moest je geen ideen meer hebben en je les is nog niet gedaan kan je enkele kleine afsluiters doen. Het soort oefening
hangt af van hoe koud en uitgeput je kandidaten zijn:</p>
<ul>
<li>Statische apneau</li>
<li>Suicide (blijf als lesgever aan de oppervlakte)</li>
<li>Watertrappelen</li>
<li>Wedstrijd (estafette, ...)</li>
<li>Sprinten</li>
</ul>
