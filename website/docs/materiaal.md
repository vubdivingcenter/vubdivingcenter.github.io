---
layout: main
title: Materiaal
subtitle: Uitleenprocedure en onderhoud
background: https://lh3.googleusercontent.com/VxebrHGtOVJwYenWKum7om0HlsYhWvWVQb4vNcf1XKL74W6YCs5Ddcfz6E5KQCqPb53jKyPA9G944n6LhS5aWinrcc7Q0LmK0qtxi5W5yrzGMUHOsK0d99xsNx7NG2sNrOoAXE5G7-I
# eleventyNavigation:
#     key: Materiaal
#     parent: Leden
#     order: 10
---

Algemeen geldt dat al het materiaal wordt ontleend op de laatste training voor je het nodig hebt voor je
buitenduik, en weer wordt binnengebracht op de eerstvolgende training. De prijzen gelden per week met
uitzondering van weken waarop het zwembad gesloten is. Uitgeleend materiaal wordt in het uitleenboek
genoteerd. Is er tijdens je ontleenperiode iets defect geraakt, of heb je vergevorderde slijtage ontdekt, heb
je mee de verantwoordelijkheid om dit te melden aan de materiaalverantwoordelijke en te zorgen dat het
bij de werkbak terecht komt met een markering van wat het defect is. Deze werkbak is bestemd voor
materiaal met gebreken en al wat hieruit komt mag niet ontleend worden.

Elke stuk materiaal dat uitgeleend wordt, moet telkens uitgeschreven worden wanneer het buiten gaat en
opnieuw ingeschreven worden wanneer het terug binnenkomt. Dit wordt in het uitleenboek genoteerd.
Voor het uitlenen zet je zelf je handtekening. Voor ontvangst vraag je aan de lesgever, een lid van de raad
van bestuur of een aanwezige instructeur om te tekenen.

In geval van defect of het niet op tijd kunnen terugbrengen van het materiaal dien je de
materiaalverantwoordelijke te contacteren. Enkel in overleg met de materiaalverantwoordelijke en de
verantwoordelijke van de eerstvolgende training kan je uitzonderlijk voor langere periode materiaal
uitlenen. Uiteraard moet deze verwittiging op tijd gebeuren.

## Flessen
Het uitlenen van flessen is volledig gratis voor alle leden, maar moet wel ingeschreven worden in het uitleenboek. Vullen dient op eigen kosten te gebeuren. De enige uitzondering op deze regel zijn instructeurs die een opleidingsduik maken en vullen in een erkende duikwinkel waar het VDC een vulkaart heeft.

> <i class="fa-solid fa-triangle-exclamation"></i> Bij onverwittigd laattijdig terugbrengen van materiaal wordt er een boete van 5 euro aangerekend die elke week met 5 euro verhoogt.

Om te gaan duiken neem je bij voorkeur lege (<60 bar, rood etiket) of halflege flessen (<100 bar, oranje
etiket) mee en zorg je ervoor dat je die volledig gevuld terugbrengt.

Controleer een uitgeleende fles op de aanwezigheid van een DIN-stuk. Indien je het niet nodig hebt, draai
je het best op voorhand uit en steek je het in de bak waar eveneens de etiketjes steken, zo raken er geen
verloren. Heb je er een nodig en steekt er geen in, haal je er eentje uit diezelfde bak.

De kosten van het uitlenen worden aan het einde van het duikseizoen afgerekend. Hier wordt ten gepaste
tijde een mail over gestuurd. 

## Ontspanners, Jackets en Lood
Het uitlenen van ontspanners, jackets en lood is **enkel toegelaten voor beginners** die de 85 euro opleidingsgeld hebben betaald of die uitgezonderd zijn van het betalen van dit opleidingsgeld in hun 2de jaar omwille van laattijdig inschrijven in hun eerste jaar. Voor alle **andere leden** is het **niet toegestaan** om materiaal te ontlenen. 

> <i class="fa-solid fa-triangle-exclamation"></i> Bij onverwittigd laattijdig terugbrengen van materiaal wordt een boete van 5 euro aangerekend. Deze boete stijgt per week met 5 euro. Eventuele boetes worden aan het einde van het duikseizoen afgerekend. Hier wordt ten gepaste tijde een mail over gestuurd. Het materiaal wordt niet uitgeleend voor duikreizen, uitgezonderd de duikweekends.

Het materiaal dient grondig gespoeld en droog binnengebracht te worden. Indien je twijfels hebt over hoe dit moet
gebeuren, vraag dit dan aan de materiaalverantwoordelijke, een lesgever of instructeur.

## Materiaal Zwembad
Basismateriaal zoals palmen, snorkels, brillen mogen aan beginners worden uitgeleend tijdens de eerste drie weken van hun basisopleiding. Na drie weken verwacht men dat beginners hun eigen basis materiaal meenemen naar de training. In uitzonderlijke omstandigheden mag materiaal ontleend worden aan gevorderden als dit noodzakelijk is voor de training. Beginners krijgen steeds voorrang voor dit materiaal.

Ander materiaal dat aanwezig in het zwembad, zoals spelletjes of hoepels mogen enkel gebruikt worden voor trainingen en mogen het zwembad niet verlaten.
