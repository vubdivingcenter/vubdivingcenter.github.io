---
layout: main
title: Vrijwilliger bij het VDC
subtitle: Draag je vinnetje bij tot de club!
background: https://lh3.googleusercontent.com/pw/AP1GczO6uS4_RKg4rdySxPMiHRV7uxrpndwQNngbHIsLuyEHB4o_N84Unog1hK3Y6iRzoi_UAoqgdREemaG-Rc2JYRN2dmCntM56mx9cJx0du0lDDXFiJ7OpnVyYltGS5jjMajQzBKHlxC-YTHSM7GPFi82bug
# eleventyNavigation:
#     key: Materiaal
#     parent: Leden
#     order: 10
---

**Of het nu de persoon is die jou begroet bij je eerste kennismaking met de club, de monitor die jou elke week training komt geven, de lesgever bij de gevorderden, de instructeur die mee het water in duikt om jou je eerste buitenduiken te laten doen, of het bestuur van de club – allemaal zijn het vrijwilligers.**

## Wat kan ik doen?
Wow, tof! Vrijwilligers moedigen wij zeker aan. Hieronder staan enkele mogelijkheden waar je kan helpen, maar we staan zeker open voor andere bijdragen!

### Bestuursfuncties

Zoals vermeld in onze [statuten](/downloads/statuten_03102011.pdf) staat de raad van bestuur in voor het bestuur en de vertegenwoordiging van de vereniging. Het bestuur wordt tijdens een algemene vergadering aangesteld. Wil je je vrijwillig kandidaat stellen, dan kan je dit laten weten door een mail te sturen naar [info@vubdivingcenter.be](mailto:info@vubdivingcenter.be) waarop je kandidatuur voorgesteld zal worden op de algemene vergadering.

**Huidige open functies (09/2025)**: Penningmeester, Verantwoordelijke voor de gevorderde training

### Activiteiten

Wil je een activiteit organiseren in de club? Graag! Stuur een mail naar [info@vubdivingcenter.be](mailto:info@vubdivingcenter.be). Zij kunnen vervolgens meer informatie verschaffen en plannen indien nodig een bespreking van deze activiteit in bij een volgende algemene vergadering.

### Lesgeven

Zoals vermeld in ons [huishoudelijk reglement](/downloads/huishoudelijk_reglement_25012025.pdf) staan lessen onder het toezicht van het Comité van Instructeurs, die samen de basis- en gevorderde opleiding (en daaraansluitend de trainingen) overzien. Ben je lid en wil je vrijwilliger worden om les te geven aan beginners, dan moedigen we je aan om de verantwoordelijke van de basisopleiding (instructeur en bestuurslid) te contacteren voor meer informatie. Na een eventuele opleiding als monitor kan hij/zij bepalen hoe je mee kan helpen met de opleiding.

### Clubduiken

Clubduiken worden door leden van de club georganiseerd. Elk jaar stuurt de secretaris een aanvraag naar gekende vrijwilligers die in het verleden duiken hebben georganiseerd. Ben je lid van de club en heb je al wat duikervaring? Stuur dan een mailtje naar [vdc_instructeurs@googlegroups.com](mailto:vdc_instructeurs@googlegroups.com). Zij kunnen je meer informatie geven over de organisatie van een clubduik en kunnen hier ook feedback op geven. Zo sta jij misschien binnenkort mee in de mailinglijst om mee clubduiken te organiseren!

### Website

Wist je dat de website waar je nu op surft openstaat voor iedereen? Heb je ervaring met HTML/CSS en schrikt de naam GitHub je niet af, dan kan je [hier](http://github.com/vubdivingcenter/vubdivingcenter.github.io) meewerken aan de site. Toch nog verdere vragen? Stuur gerust een mail naar [info@vubdivingcenter.be](mailto:info@vubdivingcenter.be).